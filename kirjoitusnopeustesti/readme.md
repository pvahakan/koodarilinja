# Kirjoitusnopeuspeli

Seuraavaksi tavoite on tehdä kirjoitustarkkuutta ja nopeutta mittaava peli, jota voidaan pelata komentoriviltä. Pelissä annetaan lista sanoja, joita esitetään käyttäjälle satunnaisessa järjestyksessä. Pelaaja kirjoittaa hänelle esitetyn sanan.

Pelissä voi valita, kuinka monta sanaa pelaaja haluaa kirjoittaa. Kun annettu sanamäärä on täysi, ohjelma tulostaa raportin näytölle. Raportissa näkyy kuinka monta sanoista meni oikein ja kuinka monta väärin. Lisäksi peli laskee kirjoitusnopeuden, eli kuinka monta merkkiä käyttäjä on kirjoittanut minuutissa sekä kuinka monta sanaa käyttäjä kirjoittaa minuutissa (yksi sana on viisi merkkiä).

# Pelin toteuttaminen

Tehtävän suorittamisen helpottamiseksi olen palastellut ongelmaa osiin tehtävien muodossa. Suorittamalla alla olevia tehtäviä järjestyksessä, pääset vaihe vaiheelta lähemmäksi lopullista peliä.